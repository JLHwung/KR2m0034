# -*- mode: mandoku-view; -*-
#+TITLE: 萬壽盛典初集
#+DATE: 2015-08-24 22:51:55.506648
#+PROPERTY: ID KR2m0034
#+PROPERTY: BASEEDITION WYG    
#+PROPERTY: JUAN 卷二十二
<pb:KR2m0034_WYG_022-1a>¶
　欽定四庫全書¶
萬夀盛典初集卷二十二¶
　　典禮六(大酺/)¶
　　　　康熙五十二年二月二十九日丁丑¶
　上以直省臣民來京慶祝¶
　萬夀者人數繁多榖值騰貴¶
　命吏部尚書管倉塲事富寧安等發京倉米石减價平¶
　　　　糶自三月初一日至扵三十日¶
<pb:KR2m0034_WYG_022-1b>¶
　　　　本年三月十八日恭遇¶
　聖夀六旬九州萬國以迄蕃衛遐荒之地凡含抱血氣¶
　　　　禀受正朔者莫不鼓舞歡忭嬉逰太平自冬及¶
　　　　春逺近趨赴¶
　　京師百道並集都城内外衢衖填塞至車馬不能通¶
　　　　行二月二十九日奉¶
　上諭諭吏部尚書管倉塲事富寧安户部左侍郎塔進¶
　　泰右侍郎噶敏圖朕今日自暢春園來詢問米價云¶
<pb:KR2m0034_WYG_022-2a>¶
　比往年稍貴緣今嵗天下各省人民來集者甚多米¶
　價故較往年翔貴現今倉内米數充足先發一萬石¶
　照時價减糶則來集人民可以賤價得米而京城米¶
　石又得盈餘扵民生大有裨益若一萬石不敷再發¶
　一萬石糶賣亦止需米二萬石而已爾等將價值定¶
　議具奏即發米自明日初一日糶起至月終止特諭¶
　　　三月初一日吏部尚書管倉塲事(臣/)富寧安等¶
　題為欽奉¶
<pb:KR2m0034_WYG_022-2b>¶
上諭事本年二月二十九日奉¶
上諭朕今日自暢春園來詢問米價云比往年稍貴緣¶
　今嵗天下各省人民來集者甚多米價故較往年翔¶
　貴現今倉内米數充足先發一萬石照時價减糶則¶
　來集人民可以賤價得米而京城米石又得盈餘扵¶
　民生大有裨益若一萬石不敷再發一萬石糶賣亦¶
　止需米二萬石而已爾等將價值定議具奏即發米¶
　自明日初一日糶起至月終止欽此欽遵查京城米¶
<pb:KR2m0034_WYG_022-3a>¶
　　　石時價老米每石銀一兩二錢&KR0008;米每石一兩¶
　　　粟米每石六錢今所糶米石比時價每石各减¶
　　　一錢其米石自京倉發出令五城滿漢御史并¶
　　　𣲖出各部院賢能滿司官五員公同收領在扵¶
　　　城外闗廂通衢地方設立米厰照比定價糶賣¶
　　　務使天下來集人民實獲裨益至此米倘有糴¶
　　　買積貯販賣者嚴行查拏(臣/)等親身不時廵察¶
　　　倘有時價多賣或將米石糶出或被旁人首告¶
<pb:KR2m0034_WYG_022-3b>¶
　　　即行題叅將官員人等一并交與該部從重治¶
　　　罪恭侯¶
命下將此現發米石自三月初一日起在扵月内糶賣¶
　　　如有不敷奏¶
聞續發不過一萬石亦照定價糶賣相應刋刻告示張¶
　　　掛五城九門曉諭可也奉¶
㫖依議¶
　　　三月初一日戊寅直省來京耆庶分建龍棚祝¶
<pb:KR2m0034_WYG_022-4a>¶
　　　釐扵是日經始民始大酺樂¶
　　　是月初一日都城内外臣民祝釐各從其班不¶
　　　下百餘所其自西直門至¶
　暢春園二十里直省耆庶夾道營搆雕鏤綺繡為樓¶
　　　臺亭榭之屬宛然天成駕以飛梁中絶馳道每¶
　　　數百歩恭設¶
御幄臣民㑹迎¶
法駕各從其鄉左右如雁行前後如魚貫往來縱觀飲¶
<pb:KR2m0034_WYG_022-4b>¶
　　　食宴樂¶
　　諸王貝勒以下出入止呵殿八旗添設廵徼員役¶
　　　以修火禁詰㳺民之鬭囂陵擾扵道者其餘郊¶
　　　圻逺近選勝祝釐之地不可勝數俱扵初一日¶
　　　始天下人民所在酺樂亦扵是日始也¶
　　　初八日乙酉宗人府奏¶
進諸王大臣慶賀桌張¶
命扵十七日囬¶
<pb:KR2m0034_WYG_022-5a>¶
　　宫給賜沿途直省耆庶并𣲖八旗大臣侍衛及王府¶
　　　　護衛官監視徧行賞給¶
　　　　初八日宗人府奏請¶
　皇上六旬大慶諸王大臣進貢餑餑桌子二百張飯桌¶
　　　　子二百張奉¶
　㫖¶
皇太后所用桌面朕所用桌面并内裏所用桌俱交内飯¶
　　房備辦諸王大臣所進餑餑桌子飯桌子俱不必過¶
<pb:KR2m0034_WYG_022-5b>¶
　　二百張十七日朕進早饍後進城欲賞沿途各省耆¶
　　庶人等賞賜之時著𣲖出大人侍衛監看諸王亦各¶
　　𣲖出所屬才幹護衛官員監看賞賜¶
　　　　十三日庚寅西直門至¶
　　暢春園¶
　　御道所經直省耆庶張燈奏樂彌望無際人民自為¶
　　　　曹偶席地飲酒行炙徧滿繡陌歡聲如雷停夜¶
　　　　逰之禁燈火數十里宵行如白晝禁任重車不¶
<pb:KR2m0034_WYG_022-6a>¶
　　　得出入西直門以便行者自十三日至扵二十¶
　　　一日¶
　　　每年逢¶
萬夀節自十五日起至二十一日止百官朝服不理刑¶
　　　名照常辦事今則廣七日為二十一日而自十¶
　　　三日至二十一日縱民酺樂停止夜禁皆前此¶
　　　未有也¶
　　　十七日甲午昧爽八旗諸王大臣各遣所屬員¶
<pb:KR2m0034_WYG_022-6b>¶
　　　役陳列慶賀桌張自¶
　暢春園至神武門鱗次櫛比數十里不絶每席槃匜¶
　　　三層覆以黄封食窮甘脆之味果備水陸之産¶
　　　八旗大臣侍衛及王府護衛官往來監視頃之¶
上起¶
駕還¶
　宫監視官員遥望¶
　華葢將近即掲黄封芬馥盈路¶
<pb:KR2m0034_WYG_022-7a>¶
　　諸皇子皇孫扶¶
御輦徐行止警蹕¶
聖容温霽徧行頒賜耆老進前者别賜内製粔籹如蟠¶
　　　桃大容一升人給一枚多者三四枚扵時黄童¶
　　　白叟充滿懐袖俟屬車豹尾過訖飽飫歡笑淋¶
　　　漓狼藉是日受賜者億萬人凡散桌張一千七¶
　　　百六十有竒¶
　　諸皇子四百九十五張¶
<pb:KR2m0034_WYG_022-7b>¶
　　親王三百六十張郡王二百七十張貝勒一百八¶
　　　十張貝子一百五十張鎮國公輔國公共二百¶
　　　十張八旗鎮國將軍以下散宗以上共五十張¶
　　　覺羅共五十張已上共桌一千七百六十五張¶
　　　十八日乙未¶
上受朝賀禮畢仍¶
幸暢春園止警蹕萬國耆庶再覲¶
天顔人人喜躍是日頒¶
<pb:KR2m0034_WYG_022-8a>¶
恩詔大赦天下人民新沐¶
聖澤歌舞昇平各從其類為讌樂西直門内外數十里¶
　　　遨逰徴逐至扵逹旦¶
　　　是日所頒¶
覃恩詔款普天率土無不沾濡又奉有月内筵宴來京¶
　　　老人之¶
㫖人心翕然欣喜百倍¶
　　　二十三日庚子吏部尚書管倉塲事富寧安等¶
<pb:KR2m0034_WYG_022-8b>¶
　　　以都城人數益繁請遵前¶
㫖再發京倉米石平糶從之¶
　　　二十三日吏部尚書管倉塲事富寧安等摺¶
　奏發出倉米一萬石自本月初一日起至二十一日¶
　　　已經糶完今請再發倉米五千石賣至月終奉¶
㫖發米糶賣扵民大有裨益著再發一萬石照前糶賣¶
　　　是月也百官出入朝服自初一日至扵二十一¶
　　　日不理刑名訖扵三十日冠裳肅雍曹司清暇¶
<pb:KR2m0034_WYG_022-9a>¶
　　　萬國人民忘所疾苦坦坦熙熙惟以酺樂為事¶
　　　自三月初一日至二十一日百官朝服從禮臣¶
　　　題請自初一日至三十日不理刑名從直𨽻撫¶
　　　臣趙宏燮題請也詳見朝賀恤刑二卷中¶
　　　是月也直省將軍督撫大僚各率其屬就所近¶
　　　名山祝釐其省㑹府州縣治耆庶畢㑹張設讌¶
　　　樂以及十室之邑一閧之市郵亭墟落無不含¶
　　　哺鼓腹謳歌¶
<pb:KR2m0034_WYG_022-9b>¶
聖徳至扵朝貢諸國邉徼諸部亦皆内嚮懽呼各從其¶
　　　俗相聚為酺樂¶
　　　直省臣庶酺樂詳見將軍督撫提鎮題報赴嶽¶
　　　日期及恭謝¶
天恩等奏疏中外藩臣庶酺樂詳見朝鮮國王等慶賀¶
　　　表及恭謝¶
天恩等奏疏中¶
　　　是月也自初一日至扵二十一日風和日麗晴¶
<pb:KR2m0034_WYG_022-10a>¶
　　　雲卷舒酺樂浹旬人心愉暢二十二日澍雨應¶
　　　時¶
上隨命宴賞來京耆老¶
諭令歸農訖扵是月萬國人民各還本業¶
聖朝恩賚之典次第舉行矣¶
　　　先是每年¶
萬夀節中外臣民慶賀宴樂先後三日嵗以為常至是¶
聖夀六旬溥天之下酺樂者一月而¶
<pb:KR2m0034_WYG_022-10b>¶
　京師萬國和㑹賜酺之盛尤史書所未覯也粤稽陶¶
　　　唐之世天下雍和百姓無事有康衢之謡擊壤¶
　　　之歌華封之祝含哺鼓腹傳誦至今詩三百篇¶
　　　多善禱萬夀之辭其逹扵甿庶者大率春秋祈¶
　　　報躋堂稱觥上以抒忠愛之誠而比閭族黨以¶
　　　其間相與為樂然觀酒誥有羣飲之刑周官嚴¶
　　　屬逰之禁則其時民間酒食徴逐初無禁忌者¶
　　　匝嵗之中間一行之孔子所謂百日之蜡一日¶
<pb:KR2m0034_WYG_022-11a>¶
　　　之澤是也漢文帝時始有賜酺之令酺之為言¶
　　　布也王者布徳扵天下也漢律三人已上無故¶
　　　羣飲者罰金今詔横賜得㑹聚飲食故曰大酺¶
　　　自後逢國慶興必推行之東漢迄扵隋唐悉遵¶
　　　其制今按史書所載賜天下百户牛酒給京師¶
　　　酺布户一匹或兩户三户共一匹又慮逺方觀¶
　　　者來往狼狽詔夜開坊門金吾鎮護所謂大酺¶
　　　之㑹與人同歡然考其期多不過五日少則三¶
<pb:KR2m0034_WYG_022-11b>¶
　　　日而已至唐肇置三令節令民人至扵其日讌¶
　　　飲為歡扵是曲水褉亭重陽射圃登臨逰覽之¶
　　　樂九域同風流傳篇什然無闗扵國典其就誕¶
　　　聖之辰令村社置酒宴樂先行報賽尤附㑹不¶
　　　經未合禮制以視中天之世天下一家與民偕¶
　　　樂之氣象相去穹壤葢不可以逺近計矣¶
皇上臨御五十餘年子養元元湛恩汪濊六合之中同¶
　　　一父母恭逢¶
<pb:KR2m0034_WYG_022-12a>¶
聖夀六旬人心説豫行者踴躍朝賀居者瞻望謳歌(臣/)¶
　　　等伏覩行慶施惠始自¶
　京師人民衆多則發¶
　御廩數萬石老稚忭舞則徹¶
　御饌數千席臣僚耆老倣古躋堂獻夀之儀夾道分¶
　　　曹陳設燕樂四裔來覲喜而忘歸萬姓縱觀戀¶
　　　戀而不忍去經旬渉月㳺泳太和自古大酺之¶
　　　㑹未有比隆者也至扵名山之靈異都㑹之繁¶
<pb:KR2m0034_WYG_022-12b>¶
　　　昌荒陬窮澨逺徼絶塞舟車之所通達日月之¶
　　　所出沒追逐良辰嬉逰髙㑹者所在成聚山川¶
　　　雲物並助光華鳥獸草木罔不咸若小雅蓼蕭¶
　　　之詩澤及四海大雅既醉之詩醉飽太平此其¶
　　　徴矣夫自唐以後寛羣飲之禁賜酺間見扵史¶
　　　書然國家令甲所及與人情和樂所致孰大而¶
　　　孰小推恩扵三日五日與飫徳扵上旬下旬孰¶
　　　久而孰暫孟子曰樂以天下韓愈曰樂而不失¶
<pb:KR2m0034_WYG_022-13a>¶
　　　　其正所以同其休宣其和感其心成其文也今¶
　　　　之酺樂正合斯義¶
　皇上宵衣旰食端拱於穆清之中以¶
　一人之憂勒成天下之逸樂海宇寧謐時和嵗豐適遘¶
　　昌期表茲盛事蓋堯典稱協和萬邦扵今再覩休烈¶
　　　　豈三代以下所能仿其萬一也哉¶
　¶
　¶
<pb:KR2m0034_WYG_022-13b>¶
　¶
　¶
　¶
　¶
　¶
　¶
　¶
萬夀盛典初集卷二十二¶
